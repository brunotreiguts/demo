<p>Marijas Montesori biogrāfijaMarija Montesori piedzima 1870.gada 31.augustā mazā ostas pilsētiņā Chiaravalle. 1896.gadā viņa kā pirmā sieviete Itālijā ieguva diplomu medicīnā un sāka strādāt par ārsta asistenti Romas universitātes psihiatriskajā klīnikā. Šeit piedzīvotais viņu pamudināja pievērsties pedagoģijai. 
<ul>
    
 <li>    
     Viņa strādāja ar garīgi slimiem bērnuiem un sāka tiem piedāvāt dažādus materiālus, kurus bija izstrādājuši francūži Itards un Segēns, lai atvieglotu neveselu bērnu mācīšanos. Montesori kļuva par jaundibinātā Romas atveseļojošās pedagoģijas institūta vadītāju. Taču 1901.gadā viņa pārtrauc savu sekmīgo ārsta un vadītāja darbu, lai studētu pedagoģiju, psiholoģiju un antropoloģiju. Viņa atteicās arī no savām attiecībām ar kolēģi, ar kuru kopā viņiem 1898.gadā piedzima dēls Mario. 
  </li><li>  
      1906.gadā Montesori saņēma piedāvājumu, kurš iezīmēja īpašu virzienu viņas turpmākajā darbībā. Pilsētas plānotāji gribēja pārveidot kādu Romas kvartālu un izveidot paraug modeli modernai sociālai dzīvei tajā. Tur dzīvojošiem bērniem, kuru abi vecāki bija nodarbināti, bija jānodrošina aprūpe. Tā 50 bērniem vecumā no 3-6 gadiem tika izveidota bērnu dienas novietne un Marija Montesori uzņēmās tās vadību. 1907. gada 6. janvārī San Lorenzo tika atvērta pirmā Montesori bērnu māja. Īsā laika posmā apmeklējot bērnu māju novārtā atstātie zēni un meitenes kļuva par draudzīgiem un mācīties alkstošiem bērniem. Montesori viņiem deva ne tikai interesantus materiālus, bet mācīja dažādas praktiskās dzīves iemaņas. Montesori uzskatīja, ka bērni paši parāda savas vajadzības un novēroja ar kādu prieku bērnu veic rakstīšanas uzdevumus, gan kurpju tīrīšanu. 
 </li><li>  
     1909.gadā Montesori organizēja pirmo savas metodes mācību kursu un izdeva savu pirmo grāmatu „Il metodo della pedagogica” („Zinātniskās pedagoģijas metode”). Tā tika likts pamatakmens jaunai audzināšanas metodei, kura izriet no bērna, nevis no pieaugušā priekšstata un gaidām. 
</li> <li>   
     Montesori daudz ceļoja un viņas priekšlasījumi visur tika uzņemti ar lielu sajūsmu. 
</li><li>
    1929.gadā tika dibināta Starptautiskā Montesori asociācija (Association Montessori International – AMI) Pēc daudziem Barselonā pavadītajiem gadiem, 1936.gadā Montesori pārcēlās uz dzīvi Nīderlandē, kur nodibināja neskaitāmas bērnu mājas un pamatskolas. Fašistiskā režīma valstīs viņas pedagoģija tajā laikā bija aizliegta, lai gan Montesori saņēma atbalstu savai metodei arī no Musolīni.
 </li><li>   
     1939.gadā Montesori aizceļoja uz Indiju, kur arī Gandijs un Tagore bija pārsteigti par viņas pedagoģiju. Internēšanas laikā līdz pat 1946.gadam viņa palika Indijā un izglītoja daudzus pedagogus. Šeit agrāk stingri katoliski pārliecinātā sieviete nostiprināja savu kosmiskās audzināšanas ideju. 
 </li> <li>  
      1949.gadā Montesori tika nominēta Nobela miera prēmijai. 
</li>  <li>  
      1952.gadā mira Nīderlandē.
</ul>
</p>

<h3>Svarīgi jēdzieni Montesori pedagoģijā<h3>

        <h4>Bērns kā sevis paša radītājs</h4>
        <p>
Marija Montesori nekad nav runājusi par viņas pašas izveidotu metodi, bet gan par bērna attīstības iekšējiem likumiem. Tos atklāt, izpētīt un ievērot ir mūsu uzdevums. Audzināšanu viņa izprata kā iedzimto psihisko spēku respektēšana un to izpausmju veicināšana.
Bērns nav tukšs trauks, kas mums jāpiepilda ar zināšanām, jūtām, gribu.
Bērns pats ir cilvēka radītājs, un mūsu vidū nav neviena, kuru nebūtu veidojis tas bērns, kurš viņš pats kādreiz bijis.
Vecāki un audzinātāji var palīdzēt radīšanas darbā, taču bērnam pašam ir jāattīsta jeb, kā saka Montesori, jābūvē sevi, klausot savam vienmēr nomodā esošajam iekšējam skolotājam.
Neapdomīga pieaugušo iejaukšanās, uzspiežot savu gribu, var bremzēt attīstības procesu vai ievirzīt to nepareizās sliedēs.</p>
        <ul>
<li>	Skaties uz bērnu (novēro viņu)!</li>
<li>	Netraucē bērnu, t.i., sargies aiz nepacietības bērna vietā darīt to, ar ko bērns pats jau var tikt galā, ja viņu nesteidzina un nepārtrauc!</li>
<li>	Palīdzi bērnam izdarīt to pašam, t.i., rūpējies par to, lai bērnam būtu iespēja apgūt nepieciešamās prasmes, ierādi bērnam, kā pareizi jārīkojas un esi gatavs sadarboties ar viņu! </li>
        </ul>
